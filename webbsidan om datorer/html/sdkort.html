<!DOCTYPE html>
<html lang="sv">
    <head>
        <title>SD-kort | Webbsidan om datorer</title>
        <meta charset="utf-8">
        <link href="../css/style.css" type="text/css" rel="stylesheet">
        <link href="../js/script.js" type="text/js" rel="script">
    </head>
    <body>
        <header>
            <h1><a href="index.html"><img src="../bilder/logotyp.png" alt="logo" width="60"> Webbsidan om datorer</a></h1> <img src="../bilder/meny.png" alt="meny" id="meny" class="meny" title="meny" width="65"><div class="searchbar" title="Sök på sidan"><input type="text" id="search" name="search" length="10" class="searchbar"><input type="submit" value="sök" class="searchbar"></div>
            
        </header>
<main>
    <h1 class="page-title">SD-kort</h1>
    <p>SD-kort används i allt från digitalkameror och videokameror till mobiler och enkortsdatorer (t.ex. Raspberry Pi). Trots att de ser förvillande lika ut finns det många saker som skiljer mellan dem. I detta kapitel gör vi en djupdykning i SD-kortens värld och förklarar vad de olika specifikationerna egentligen innebär. </p>
    <p>Secure Digital är den mest använda minneskortsfamiljen idag. Korten finns i tre olika storlekar som kallas SD, Mini-SD och Micro-SD. Den sistnämnda storleken benämndes tidigare Transflash (förkortades TF). Med hjälp av adaptrar kan ”småsyskonen” övergå till sina större motsvarigheter.</p>
    <p>Vanliga SD-kort används av bland annat kompaktkameror, systemkameror och video­kameror. Micro-SD-kort är det mest använda minneskortet i mobiler och actionkameror. Mini-SD-kort ­användes förr i mobiler men finns inte kvar på marknaden idag.</p>
    <p>Den vanliga SD-tekniken används för minneskort upp till 2 GB. För kort med högre kapacitet än så används ersättaren vid namn SDHC (Secure Digital High Capacity). SDHC-korten finns i kapacitetsstorlekar från 4 GB till 32 GB och tillverkas i alla de tre fysiska storlekarna (även om ministorleken nu har försvunnit). Det är dock inte alla enheter (t.ex. gamla kameror och bilstereoapparater) som kan använda SDHC-kort. Om det inte står något angivet om SDHC på enheten eller i dess manual, fungerar det troligen inte. Det går däremot bra att använda vanliga SD-kort i en enhet som är gjord för SDHC-kort.</p>
    <p>Den senaste SD-standarden heter SDXC. Den tar över efter SDHC och är specificerad att kunna användas på minneskort med kapacitet från 64 GB upp till 2 TB. Som filsystem används Exfat ("Filsystem").</p>
</main>
    </body>
</html>